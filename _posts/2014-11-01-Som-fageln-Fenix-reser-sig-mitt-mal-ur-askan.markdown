---
title: Som fågeln Fenix reser sig mitt mål ur askan
layout: post
---
Efter en månad av omotiverad och ofokuserad träning. Så fick jag häromdagen reda på att jag trots allt har en reserverad plats till [Arrowhead ultra 135](http://www.arrowheadultra.com/index.php). Anmälan hade kommit bort i posten. Man kan tycka att det inte sänds så många brev nuförtiden att det borde kommit fram. Men icke. Postgubbarna kanske har för dålig träning. Min träningen har inte varit särskilt rolig eller motiverande efter att mitt namn inte fanns med på startlistan. Men mängden har funnits där så från det perspektivet så är debaclet med anmälan ingen katastrof. Kanske tvärtom. Började med boxning efter många års uppehåll. För att stärka upp bål/rygg/axlar. En stark core lär behövas. Oavsett hur man väljer att frakta den obligatoriska utrustningen.

![I väntan på startskottet. Foto: Burgess Eberhardt.](/assets/FagelnFenix/1.jpg "I väntan på startskottet. Foto: Burgess Eberhardt.")

Loppet går av stapeln den 26:e januari. Så det är inte bara en massa träning som behöver göras på kort tid. Det är hemskt mycket utrustning som skall införskaffas och anpassas. Det är ett extremt lopp på alla sätt och vis. Att bara ta sig i mål är få förunnat. Mitt mål är dock inte att bara ta mig i mål som första svensk utan även att placera mig så att nästa svensk får det rejält tufft att placera sig högre. Vilket ställer än mer krav på utrustning och förberedelser. Banrekordet för löpare är dryga 37 timmar och maxtiden 60 timmar. Planerar att hamna betydligt närmare banrekordet än maxtiden.

![Träningskompisen.](/assets/FagelnFenix/2.jpg "Träningskompisen.")

Kort om tid men skönt med ett mål. Ett ohyggligt mål. Synonymer till ohygglig: fasaväckande, gräslig, fasansfull, fruktansvärd, förskräcklig, ryslig, hemsk, avskyvärd, infernalisk, djävulsk, hårresande, vidrig. Ungefär så. Mår man fysiskt dåligt när man tänker på målet så vet man att man är på rätt väg.

![Alltid populärt med sprit. Foto: Derek Montgomery/For MPR News.](/assets/FagelnFenix/3.jpg "Alltid populärt med sprit. Foto: Derek Montgomery/For MPR News.")

Loppet går av stapeln den 26:e januari i International Falls , Minnesota (populärt kallat Frostbite Falls). Banan följer Arrowhead state trail i 135-miles (217km) och avslutas vid Fortune Bay Casino i Tower. Så långt så är det mest långt med ca 2000 positiva höjdmeter. Den verkliga utmaningen i det här fallet är att stigen är en skoterled och att loppet går under den kallaste perioden i vad som kallas USA’s kylskåp.

![Foto: Derek Montgomery/For MPR News.](/assets/FagelnFenix/4.jpg "Foto: Derek Montgomery/For MPR News.")

Det kan bli så kallt som -51 grader Celsius. Sen kan det såklart blåsa och snöa också. Det är mindre än 50% som lyckas genomföra loppet. För förstagångs deltagare 2014 låg det på 35%. Det gäller alla kategorier, man kan nämligen välja mellan att springa/cykla eller att åka skidor. För att kvalificera sig för skidåkning så krävs endast att ha genomfört ett 90km långt lopp. Något för dom som tröttnat på vasaloppet och vill ta sig an en riktig utmaning.

En kortfilm från 2013 års lopp:

[![Salsa Cycles - The Push](http://img.youtube.com/vi/DwZuDI7GOac/0.jpg)](http://www.youtube.com/watch?v=DwZuDI7GOac)
