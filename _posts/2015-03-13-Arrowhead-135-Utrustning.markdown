---
title: Arrowhead 135 - Utrustning
layout: post
---
Utrustningen som följde med på de 217 kilometrarna till Tower, MN. Extremt mycket kläder som inte kom till användning. Men jag packade för att klara av loppet under alla eventualiteter. Inte för att tävla. Funderade på det ända in i det sista. Att packa så lätt som möjligt men riskera att inte kunna fullfölja. Med lättast möjliga packning så hade tiden kunnat kapats rejält. Använde bara en tröja av alla extra kläder som var med. Däremot så blev jag väldigt nervös efter några mil när jag insåg att jackan var genomsvettig. Men blev lugn igen när jag insåg att jag hade nog med kläder för att klara åtminstone två ombyten.

![Utrustning](/assets/Utrustning/1_Gear.jpg)

## Obligatorisk utrustning#

| Utrustning | Kommentar |
|:---+:---|
| Sovsäck | The North Face Inferno -40
| Liggunderlag | Therm-A-Rest Z-Lite SOL
| “Tält” | Alpkit Hunka XL bivybag
| Tändare | Power Ignitor III stormtändare. Sedermera beslagtagen i säkerhetskontrollen på flygplatsen. Får inte ligga i bagaget och tydligen inte i fickan.
| Kök | Esbit cookset. Med esbittablett “brännaren”. Modifierad med najtråd för att kunna bäras under användning.
| Bränsle | 12 esbittabletter
| Mugg | Esbit cookset
| Pannlampa | [Petzl Nao](http://c2.jetshop.se/nao-p-4712-c-821.aspx). Black Diamond Storm som reserv
| Blinkies | Smart 3 LED Rear Light. Hade en Knog med som nummer två. I mitt tycke betydligt bättre än billigare trippel led lampa. Men kravet var att det skulle vara tre leds så det fick bli en tur till K-mart. Hade bommat det kravet.
| Visselpipa | Från någon ryggsäck
| Nödproviant | Jordnötssmör

![Utrustning](/assets/Utrustning/2_Gear.jpg)

![Dra Pulka](/assets/Utrustning/3_DragPulk.jpg)

## Övrig utrustning

Utrustning | Kommentar
|:---+:---|
Pulka | Egenbyggd av UHMW plast. Se nedan
Sele | [Ski pulk Full Harness](http://skipulk.com/). Reflexer påsydda på axelremmarna för att slippa hålla på med reflexväst. Modifierad så magväskan från WAA/MDS ryggsäcken kunde fästas.
Magväska | Tog magväskan från en WAA Ultrabag MDS 20L. Innehöll mat, värktabletter, kniv, GPS, mp3-spelare, telefon och vätska. En 1L Nalgene flaska med isolering fick precis plats och satt rejält fast.
Mat | Basen bestod av peronin. Blandade den första flaskan med hett vatten från macken i I-Falls. Det var ett misstag för peronin kan inte blandas med hett vatten. Ingen fara eftersom det inte var så kallt så det gick att använda varmt vatten senare. Övrig mat var olika gels/nötter/choklad/godis. Snickers bites och Reesee’s bites var perfekta. Hade med två stycken Real turmat som jag tänkte att jag kunde laga till om motivationen tröt. Hade förberett för att kunna gå och laga till dom.
Första hjälpen | Immodium, Koffeintabletter, Paracetamol, Ibuprofen, Omeprazol, Diklofenak, Novalucol, Sportslick, Skavsårstejp, Skavsårsplåster.
Vatten | En 1l thermos i pulkan. Två stycken Nalgene wide mouth 1l flaskor med isolering. Den ena flaskan i pulkan och den andra fäst på magväskan. Planerade att använda mig av två stycken termosar men bytte ut den ena mot en lättare Nalgene flaska. Fungerade bra att ha flaskan på magen. Det var dock svårt att dricka ur den i rörelse. En med smalare öppning hade varit bättre. Hade antagligen inte frusit igen.
Fötter | Injinji ull knästrumpor. Tunna korta drymax utanpå. Planen var att använda mig av Sealskinz Goretex strumpor om det skulle vara varmt. Glömde bort dom. Blev snabbt blöt i fötterna och fick skyttegravsfot. Svårt att sia om det varit bättre med Goretex strumporna. Dom blir blöta efter ett tag ändå. Sen är jag osäker på hur det blir med skav med de strumporna under längre tid. Trailskor med damasker. Damaskerna höll bara halvvägs, fast skyddade hyffsat mot snön ändå. 3-par extra strumpor i pulkan.
Händer | Använde endast M90 skidhandskar utan innervantar. Två par ull innervantar, RAB Endurance Down Mitts och två par ull fingervantar i pulkan.
Huvud | En tunnare mössa. Bytte aldrig. Tre tunnare mössor, en varm goretex och en balaklava i pulkan.
Överkropp | Underställströja med windstopper, buff, Craft “längdskidsjacka”. Tog av mig jackan efter första checkpointen då den var genomblöt av svett. Den torkade relativt fort när den fick hänga i fartvinden… Bara windstopper tröjan fram till natten då jag tog på en extra merinoulltröja. Mot slutet fick jackan åka på igen. Tre stycken ulltröjor, en ulljacka, två buffar, en vattentät skaljacka, en rejäl [fjällräven parka](http://www.fjallraven.se/fjallraven-polar-parka) och två fleece ärmar från en tröja i pulkan. Tänkte använda ärmarna när jag svettats igenom jackan vid armvecken. Men det behövdes inte när det inte var så kallt.
Underkropp | Ullkalsonger, vintertights och shorts. Ett par pertex fodrade skalbyxor i pulkan.
Övrigt | Nummerlapps hållare/Racebelt. Solglasögon, behövdes inte. Garmin Astro 320 GPS, gick bara att använda alldeles i början. Spåren som jag laddade ner var gjorda för hand och fågelvägen så helt värdelösa. Behövdes inte heller. Silvertejp, extra rep, multiverktyg för eventuella reparationer. Extra batterier till pannlampor och GPS. Spork. Mp3 spelare. Telefon.

![Mikaal](/assets/Utrustning/4_Ikaal.jpg)

Pulkan byggdes av en UHWM platta, 2x1000x2000mm. Ritningen är borttappad men pulkan är 1100mm lång och 510mm bred. Sidorna bockades på två ställen ca 45grader 50mm in och 100mm in. Framändan och bakändan klipptes och viktes sen popnitades. 50mm breda remsor klipptes 100mm in. 4st fram och 2 bak. Fäste 2 st U-bultar fram för att fästa repen i. Se foton för att förstå hur det är klippt och bockat. Använde mig av rep till selen för att lätt kunna sätta mig på pulkan och åka i utförsbackarna. Ett problem var att jag inte gjort några styrskenor under pulkan, så ibland snurrade jag okontrollerat. Men det var å andra sidan bara roligt. Från pulkan så hade jag rep som gick till selen där jag fäste repen på en snodd av elastiskt gummirep. Samma typ på pulkan för att fästa väskorna. Fraktade pulkan i en snowboardbag. Packade så att den förhoppningsvis skulle klara sig om den hamnade underst i bagagevagnarna. Var inte lika noggrann på vägen hem så då lossnade två popnitar.

![Pulka front konstruktion](/assets/Utrustning/5_Pulk.jpg)

![Pulka front konstruktion utsida](/assets/Utrustning/6_Pulk.jpg)

![Pulka front konstruktion insida](/assets/Utrustning/7_Pulk.jpg)

![Pulka front sida drag konstruktion](/assets/Utrustning/8_Pulk.jpg)

![Pulka front drag konstruktion](/assets/Utrustning/9_Pulk.jpg)

![Pulka ovansida konstruktion](/assets/Utrustning/10_Pulk.jpg)

![Spartathlon](/assets/Utrustning/11_Spartathlon.gif)
