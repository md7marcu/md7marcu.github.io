layout: post
---
title: MDS Utrustningen
layout: post
---
Då var det äntligen dags för utrustningsinlägget. Tror jag fått med allt som bars med. Allt stötte och blöttes innan, dvs vägdes. Men hittar inte igen den datan. De viktigaste sakerna finns dock grammen med på så ni behöver inte vara oroliga, dyk in bara.

## Obligatorisk utrustning

Utrustning | Kommentar
:---|:---
Ryggsäck | Ultrabag MDS. MDS brandad WAA ultrabag 20l. Den är gjord för MDS. Med exempelvis speciella utrymmen för den obligatoriska nödraketen/PLBn. Bekväm. Billig känsla över materialet, vilket verkar vara ett kännetecken för WAA. Vattenflaskorna som följer med läcker från locken. Både de vanliga locken och de med slangarna. Ryggsäcken höll dock ihop fast jag klippte bort ca 130gram från den. Problemet med ryggsäcken är att den är väldigt tung, ca 1100g i min konfiguration. En OMM ryggsäck eller motsvarande hade varit ett bättre val. Då kan man komma undan med strax under 400g. Raidlights “MDS” ryggsäck såg riktigt obekväm ut när den var full med utrustning.
Sovsäck | Yeti Passion Three XL. Skönaste sovsäcken jag sovit i. Rymlig, lätt och svindyr. Fungerade ypperligt. Passion One L hade sparat runt 210g men då får man räkna med att frysa lite. Komfort temperatur +15 (+7 för Three). Förvarade den i en Event Sil Drysack XXS, 33g. Hade varit lättare med en vanlig kasse men kändes säkrare med drysack. Bar den utanpå ryggsäcken de första dagarna så den fick ta lite stryk då.
Mat | Enligt tidigare inlägg.
Kompass | Inte helt omöjligt att man faktiskt kan få användning av kompassen. Ligger man först i sanddyner så kan man behöva gå på kompassriktning. Förutsätter att man navigerar efter kartboken. Banmarkeringarna är sparsamma emellanåt. Om det blivit en sandstorm så hade jag nog satt mig ner till den passerat.Kartboken räcker inte till vid ett sånt läge.
Säkerhetsnålar |  Behövs inte om man har WAAs MDS ryggsäck. Då sätter man fast nummerlappen med alla snoddar som kommer med i en påse. Om man inte klippt sönder ryggsäcken och lämnat snoddarna hemma. Fast de är fortfarande obligatorisk utrustning.
Pannlampa + extra batterier | Black Diamond Storm. Lyser bra men är tung. Drivs av 4st AAA-batterier. De flesta andra motsvarande pannlampor drivs av 3st. Tyckte ändå att det var värt vikten att ta denna. Räknade inte med att behöva lampan särskilt länge men om det uppstått problem så skulle den kanske behövas hela natten under den långa etappen. Hade även med en Petzl eLite som reservlampa. Märkligt att extra batterier är obligatoriska men inte en extra lampa. Dioden kan lika gärna gå sönder. Pannlampa behövs även på kvällarna/nätterna i tältet, det tänkte jag inte på innan. Min lampa hade förövrigt blivit påslagen i ryggsäcken så extra batterierna kom till användning. Vill man vara omtänksam så ser man till att ta en pannlampa som också har rött sken och använder det.
Solskydd | Flytande SPF 50+ 50 ml. Fungerade utmärkt. Räckte precis med 50ml. Hade även ett solskyddsstift spf 30 9ml, onödig vikt.
Tropical disinfectant | Jod. Fyllde en tom 10ml ögondroppsflaska. Användes till skavsårsblåsor. Behövs inte, sjukvårdarna tillhandahåller motsvarande. Obligatorisk utrustning så en skvätt kan man ha i flaskan. Står inget om mängd.
200€ | Passerade inte en enda glasskiosk.
Pass | Försök inte klippa bort sidor. De Marockanska passkontrollanterna är de mest nitiska jag stött på.
Överlevnadsfilt | Klippte ner den för att tjäna några gram. Hade antagligen ångrat mig om den behövts. Men ingen kommer ihåg en fegis.
Spegel | Från MDS shoppen. Skall tydligen vara okrossbar. Var trasig när jag skulle packa ner den. Gjorde inget för då blev den mindre och lättare.
Giftpump | Frågan är om den hjälper något om olyckan skulle vara framme.
Kniv | Victorinox classic sd. Den minsta victorinox kniven. Valde mellan den och en Gerber Ultralight LST. Det blev victorinoxen pga saxen. Rätt val. Använde saxen flitigt till att klippa skavsårstejp. Hade fungerat att skära men smidigare med saxen. 8 gram tyngre.
Tändare | Fungerar bra med vanlig om man har esbit-/metatabletter. Skall man elda pinnar/taggbuskar så är en stormtändare att föredra. Se bara till att gasen räcker.
Salttabletter |Fås under registreringsförfarandet. Rekommendationen är 2 / 1.5l vatten under etapper. 4 / 1.5l i lägret. Jag behövde minst 4 / 1.5l under etapperna. Inget jag märkte under värmeträningen innan.
Nödraket/PLB | Bara att stoppa ner i väskan och glömma bort.
Road book | Etappkartor och etappbeskrivningar. Samt all övrig information.

## Övrig utrustning

Utrustning | Kommentar
:---|:---
Skavsårstejp | Leuokoplast och fixomull. Fixomull var onödigt. Fick den tejp man behövde från sjukvårdstältet. Tejpen de hade var den bästa jag använt. Kommer tyvärr inte ihåg vad den heter. Leukoplast tejpen hade en andra funktion som silvertejp. Vill minnas att den användes till att tejpa ihop något men kommer inte ihåg vad.
Linser | Extra linser. Behövdes inte. Kanske hade behövts om det varit en sandstorm.
Ögondroppar | 10ml flaska med ögondroppar. Var lite orolig över sanden och linserna. Hade gått utan, men det var en fin lyxartikel att pigga upp ögonen med.
Tandborste | Avklippt. Hel tandborste är som håriga ben på cykeln, förbjudet.
Tandkräm | En liten tub tandkräm från SAS Radisson. De har de minsta tandkrämstuber jag sett. Perfekt storlek.
Sportslick | Tänkte låta bli sportslick och istället använda dialon (talk). Men det fick följa med en liten tub. Om skavsår skulle uppstå på ställen där man inte vill ha skavsår. Använde inte på fötterna, det är att be om problem. Det kommer alltid in lite sand i skorna, även om man har damasker på. Det tillsammans med sportslick gör garanterat fina skavsår.
Sprutor + kanyler | Använde de för att tömma blåsor och spruta in jod. Behövs egentligen inte för man får skalpellblad och desinfektionsmedel i sjukvårdstältet. Man kan även få spruta och kanyl. Det beror på vem som är i tältet. Ibland får man ta med sig det till sitt eget tält ibland inte.
T-shirt | Salomon Exo S-Lab Zip Tee. Skön och snygg.
Shorts | Salomon S-Lab Exo Twinskin Short. Snygga, sköna, svindyra och dålig kvalitet. Salomon skräp.
Keps | Casquette saharienne – Girl, raidligth keps. Girl – vad otroligt pinsamt. Tänk, den har man sprungit omkring med i över trettio timmar.
Strumpor | Injinji Performance LINER och Drymax Hyper Thin. Fick några skavssår men fullt hanterbara. Övertygad om att det hade varit betydligt fler utan injinji strumporna. Vet inte om det varit bättre eller sämre att köra med ett par tjockare Injinji än de tunna plus drymaxstrumporna.
Buff | Mycket användbar. För att stänga ute fransmänspannlampor på kvällarna. Tömma vatten på och kyla sig med. Dra över näsa och mun när det blåser omkring sand. Borde vara obligatorisk, så användbar är den.
Damasker | Raidlight desert gaiters. Lämnade in skorna hos en skomakare och fick kardborren fastsydd. Fungerade perfekt. Köpte först de officiella damaskerna från MDS butiken. Men de är skräp.
Skor | Inov-8 Roclite 295. Fungerade utmärkt. Bra grepp i sulan. Eventuellt kan Inov-8 Mudclaw vara bättre. Tänkte köra med hokas länge fast valde tillslut Roclite skorna på grund av sulan. Det verkar som många haft problem med hokas, värt att kolla upp om man tänker använda sig av sådana.
Mugg + Spis + Folie |	Vargo Titanium Travel Mug Cup 450 ml – 62g. Esbit Ultralight Titanium Folding Solid Fuel Stove 11g. Foliebit som vindskydd och lock. Spisen var onödig. Muggen passade inte riktigt så det blev ostabilt. Hade fungerat bättre att bygga upp med stenar vid varje lägerplats. Men onekligen coolt med titan.
Bestick | En rosa plast spork. Vet inte vad som hände. Plast? Nästa gång blir det en titansked. Den behöver ha ett lite längre skaft så man kommer åt botten på de avklippta flaskorna. Spork behövs inte, en sked duger gott.
MP3 spelare + hörlurar | Valde en gammal i-river spelare som drevs av ett AAA-batteri. Tänkte att jag kunde använda de obligatoriska extra batterierna om batteriet tog slut. När det var så eländigt att den väl behövdes så hade jag precis dränkt den i vatten. Så det var i efterhand onödig vikt att släpa på i 70km. Hörlurarna fick åtminstonde Terje glädje av under de senare etapperna.
Liggunderlag | Therm-a-Rest Z-Lite SOL Regular. Klippte ner det så det räckte från axlarna till stussen, 238g. Det var inte särskilt bekvämt. Valde den “normala” typen för att jag var orolig över att punktera ett uppblåsbart. Ville inte släpa på lagningskit också. Nu skulle jag valt ett Therm-a-Rest ProLite XS eller S, 230g/310g. Vi hade tre uppblåsbara i tältet, ingen av de punkterade. Man får kolla efter taggbuskstaggar och gamla säkerhetsnålar i mattan innan man lägger ut liggunderlaget så går det bra. Det går att vara riktigt hård och sova utan liggunderlag. Man får lägga lite tid på att sopa undan stenar under mattan. Sov rätt ofta bredvid liggunderlaget. Det var inte särskilt bekvämt. Hade blivit hemskt gnällig om jag gjort det hela tiden.
Toalettpapper | Höftade till det med 3/4 rulle. Räckte precis. Saknar en kcal till toalettpappersark konverterare.
Ombyte | Tyvek jacka och byxor från raidlight för användning i lägret efter etapperna. Förvånansvärt varma. Skönt att slippa shortsen och t-shirten i någon timma. 165g för båda. Valde tvådelat istället för overall. Tänkte att jackan kunde vara bra att ha på sig på natten om man fått problem under den långa etappen.
Tofflor | Tofflor från SAS radisson. Lätta, men föll i bitar när dom blev trampade på. Klarar sig utan några tofflor eller motsvarande. Barfota i tältet och löparskorna om man behöver gå någonstans. Onödig vikt!
Solglasögon | Oakley split jacket.
Klocka | Suunto Ambit med laddkabel. Hade GPSen på 10 sekunders sampling så batteriet hade antagligen räckt men man vet aldrig. Fick låna en laddare och laddade den en gång. Egentligen onödigt med GPS för när man kollar på den så är man oftast så trött ändå att det bara är en nackdel. En klocka behöver man dock i lägret för att ha lite koll på när man skall hämta vatten osv.
Öronproppar	| Vanliga små ploppar.
Piller | Två kartor voltaren. Två kartor immodium. Använde några voltaren. Fick några motsvarande novalucol vilket hjälpte mot illamående under en etapp. Så det skulle jag ta med mig igen. Finns säkert att få i sjukvårdstältet/checkpointsen också.
Bränsle | Esbittabletter – beställde en ask från MDS butiken som hämtades ut på plats. Köpte ett extra paket på plats. Man får inte ta med sig på flyget, påstås det. Tabletterna är väldigt små så skall man bara elda med dom så behövs minst 2-3 askar. Annars så fanns det pinnar/taggbuskar att elda på samtliga ställen utom ett. Så ett paket med tabletter behövs. Om man inte kan tänka sig att äta kall mat vid nödfall. Är man snabb till lägret så är det enklare att hitta något att elda …


Några generella råd. Varje gram räknas. Om du tänker att det kan nog vara bra att ha så lämna det hemma. Alternativt, se om du har användning av det under de första nätterna i tältet innan loppet startat. Använder du det inte så lämna det i väskan du skickar till målet. Undvik att köpa saker från MDS butiken, det är skräp. Undvik Salomon, det är dyrt skräp. Ta med en penna. Behövs för att fylla i diverse papper. Bland annat till passkontrollen. Både på in- och utresan. Hjälp en kompis, ta med två.
Det avslutar Marathon des Sables inläggen. Det har varit roligt. Jag är övertygad om att någon kommer att ha nytta av utrustnings-/matinläggen. Om inte annat så kommer jag själv att ha användning av de när det är dags igen. För igen blir det, frågan är bara när. Meningen med den här bloggen var från början trots allt att få ner mina erfarenheter av utrustningen och maten jag använt. För att hjälpa er som planerar ert Marathon des Sables äventyr. Om det är någon som läser det här och funderar på att anmäla sig. Så kan jag bara säga, gört.
Min främsta behållning från Marathon des Sables är alla de dagar som jag inte kommer att glömma förrän döden tar mig. Men vem vet, när jag ligger på dödsbädden och summerar mitt liv så kanske jag ångrar mig att jag inte renoverade köket istället. Jag hade kunnat måla det vitt.

![Glad och mäkta stolt gubbe.](/assets/MDSUtrustning/gube.jpg  "Glad och mäkta stolt gubbe.")
